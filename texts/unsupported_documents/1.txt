Domuz Gribi Paranoyası 

Grip dediğimiz hastalık, influenza isminde, dünyanın baş belası olan bir virüsten meydana gelmektedir.
Viral bir hastalıktır.
Her yıl 500 milyondan fazla insan bu hastalığa yakalanmakta ve binlercesi maalesef hayatını kaybetmektedir.
Influenza'yı dünyanın baş belası olarak tanımlama sebebim, bu virüse karşı net bir çare üretmenin mümkün olmamasından kaynaklanmaktadır.
Virüs, her yıl mutasyon geçirmekte ve bazen ciddi tehlike oluşturabilecek boyutta güçlenerek tekrar gelmektedir.
Bu nedenle, her yıl aşısı yenilenir ve dağıtılır.
Testleri yapıldıktan sonra piyasaya sürülerek, insanların korunması için önlemler üretilir.
1918-1920 yılları arasında İspanyol Gribi olarak bilinen bir grip virüsü 18 ay içerisinde 100 milyona yakın insanı öldürmüştür.
Bu da o dönemki insan nüfusunun %5' ine tekabül etmektedir.
Kısacası, influenza hafife alınacak bir olay değildir. 

Influenza'nın bu yıl ki varyasyonu olan H1N1 yani domuz gribi, pandemimdir.
Normal gribe göre inanılmaz hızlı bulaşma yetisine sahiptir.
Bağışıklık sistemi zayıf olan insanlarda hızla zatürre, beyin iltihabı gibi ölümcül hastalıklara yol açabilmektedir.
Bu hastalığın en önemli problemi, risk grubunda olmayan insanlarda da aniden ölüme götürücü sonuçlar doğurabilmesidir.
Bu yazıyı yazdığım gün itibariyle Türkiye' deki ölümlerin %50 si risk grubunda olmayan insanlarda gerçekleşmiştir.

Peki, abartılmalı mı? 
İşin bir de bu boyutu var.
Domuz gribi hakkında üretilen komplo teorileri, aşı giderleri, saçma sapan yorumlar ve spekülasyonlar olaya katılınca, tam bir bilgi çöplüğü oluştu.
Bir domuz gribi havası, aldı başını gitti.
Sadece ülkemizde de değil, neredeyse tüm avrupada aynı tarışmalar aynı laflar dönüp duruyor.
Günümüzde domuz gribini kanserle eşit tutan insanlar var.
Aylardır gündemden düşmemesinden dolayı o kadar korktular ki, ya domuz gribi mi oldun deyip kaçışıyor ya da sana ölecek gözüyle bakıyorlar.

Buradaki yanlış anlamayı düzeltmek gerekiyor.
Domuz gribini bu yazıyı okuyan bir çok kişi bile atlatmış ama fark etmemiş olabilir.
Şu an bile binlerce kişi, hastalığı ayakta atlatmaktadır. 
Tüm bu bilgi çöplüğü arasında, bu hastalığı geçirmiş biri olarak, bilgilerimi paylaşmak istedim.
Önlemlerimizi aldıktan ve bol vitaminle beslendikten sonra, H1N1 çok da korkulması ve paranoya yapılması gereken bir hastalık değildir.
Gerekli tedbirler alınıp, doktor kontrolünde gereken ilaçlar alındığında kontrol altına alınabilecek ve tedavisi mümkün olabilecek bir hastalıktır. 












